„mo

Phaeca, et inde terram sanctam contemplabatur, ut dicitur
Dent. 34. v. 1.; sic et nos educti de terris nostris per mare
maguum,- et facti propinqui terrae amictae ad superiora navis
(B) continue ascendimus, ut eam terram, ad quam tendebat-
mus, visu praeoccupare possemus. Beatum enim se ‘quilibet
aestimasset, si ipse primus hane de mari terram· vidisset.
Qua propter prece induximus et precio conduximus juvenes
gelestrelos vigiles kebae, ut diligentius circumspicerent per
maris latitudinem, et visa terra saneta clamore nunciarent, et
cuiuscunque hoc nunciantis vocem primo audiremus, eum bona
curtusia remunerare vellemus. Fateor hoc de me ipse, non
ad aliquam jactantiam sed ad describendam decentiam, quod
in utraque peregrinatione in illis diebus, quibus suspicabar
nos terram sanctam citius videre, taeduit me dormire, man-
,ducare et bibere, et nocturnae tenebrae quieti humanae depu-⁸
tatae erant mihi poenosae, lectulus factus fuit mihi stimulus,
cumba infernus, nec amplius potui legere aut scribere, nec
colloquiis pristinis interesse, sed solatium meum erat sedere
in prora super galeae cornua, et ibi incessanter oculos per
latitudinem maris circumferre: ut saltem oculorum labore
possem aestum mentis mitigare. Noctes advenientes turbato
animo suscepi, et quod vix audeo dicere, eis nonnunquamex
subreptione maledixi, pro eo quod medium videndi, lucem
scilicet, mihi auferebant. Porro omnibus his diebus auroram
praeveni 'sedens in prora, eamque illuscescentem gaudens
suscepi, et deinde ortum solis praestolabar, et diligentissime
per superficiem maris· visum sparsi, et in orientem' defixi,
quem tamen infra aquam esse imaginabar, propter maris
altitudinem. Ideo in altum non suspexi, sed partem coeli,
‘quae parti maris conjungi videbatur termino orizontis, irrever-
berato intuitu inspexi, ut sole ad ortum procedente conside-
rarem, an aliquod obstaculum aut corpus opacum videre pos-
sem, inter corpus solare lucidum et corpus aqueum clarum,
et corpus sic se objiciens nihil aliud suisset nisi mons aliquis
terrae sanctae, quam ego scivi ad orientem contra nos esse.
Nam quando galea natat in alto maris et sol oritur, tunc
videtur, quod de aqua prodeat, et nullum medium videtur
inter solem et aquam, qued etiam in occasu fit, ubi sol quasi

