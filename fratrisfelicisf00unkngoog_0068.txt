52

asseres currere per praeceps mitterentur. Saepe de hoc miratus
sum in maris tempestatibus existens , quod aqua, cum sit
corpus rarum, tenue et molle, tam duram impactionem in
corpus oppositum potest facerez- facit enim strepitum ad navem
currens, ac si molares de saltu accurrerent, nec mirum si
navem ferream destruerent. Aquae tamen maris sunt magis
importunae, sonorosae et magis mirabiles sunt in suis elationibus,
quam aliae aquae. Ego habui delectationem magnam in tempesta-
tibus superius sedendo aut stando, et videndo mirabiles successus
procellarum et occursus horribiles aquarum. 'tolerabiles sunt
tempestates diurnae, sed nocturnae sunt nimis inhumanae,
praecipue quando sunt saevae', sicut fuit illa, de qua nunc
loquor. Fuit enim saevissima et in intensis tenebris, nec erat
lumen, nisi quod coruscationes continuae fulgurum causabant.
Et erat tam saevus ventus elevans et dejiciens Galeam, eamque
nunc huc nunc illuc inclinans et concutiens, quod nemo in
cumbasua poterat jacere, minus sedere, minime stare: sed
ad columnas in medio sustentantes superiora aedificia pendere
necesse erat3 vel flexis poplitibus ante cistas procumbere,
brachiis et manibus easdem complectere et sic tenere se,
et inter haec non nunquam cistae magnae et graves
cum adhaerentibus evertebantur. Nam ita diversos motus
et violentos ‘facit Galea, quod omnia, quae stant, evertit et
qnod dictu mirabile est, sed verissimum, ea quae in parietibus
ad uncos pendebant, de uncis solvebantur, et cadebant.
Quamvis autem navis fuerat bitumine undique linita et
aliis, quibus aquae ingressus et instillatio prohibetur, (Ro A)
in hac tamen tempestate aqua per insuspectas rimas ingredie-
batur undique, ita quod in tota carina non suit quidquam,
quod non esset in aqua,¹ lecti nostri et omnia erant madida,
panes biscotae et nostri paximates vel paximacii aqua tacta
in nibilum sunt reducta. In carina inferius fuit terror et
miseria3 superius vero ‚labor et angustia. Ventus velum mag-
num in petias dilaceravit. Ideo antennam submiserunt, et
velum aliud, quod nominant papafigo, tempestatibus aptum,
appenderunt: sed cum sursum antennam cum complicato velo
traxissent, et Galestreli marinarii sub antennam sedentes
ligamina solvissent, et velum deorsum caderet, Galeotaeque

