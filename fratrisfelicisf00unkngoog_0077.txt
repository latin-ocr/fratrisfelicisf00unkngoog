ί,

61

Modus quomodo F. 1³¹. F. se disposuit ad secundam
Evagationem vel peregrinationem 'l'errae Sanctae,
Jerusalem, syon, et montis synai.

Evagatiooe mea prima peracta, ut pro parte recitavi,
sanus quidem corpore Ulmam veni, et in apparentia laetum
jocundumque me exhibuit tristis tamen et inquietus auimo
et corde fui, propter solicitudinem et curam, quam me
habiturum sentiebam pro alia peregrinatione et reditu ad
terram sanctam et Jerusalem: sicut proposui in egressu meo
de civitate sancta, quod tamen propositum nulli hominum
manifestavi. Nequaquam enim contentus fui de peregrinatione
prima, quia nimis festina fuit et brevis, et per loca sancta
cucurrimus absque intellectu et sine affectu. Non etiam dabatur
nobis tempus visitandi quaedam alia loca sancta tam in Jeru-
salem, quam extra. Nec permissi fuimus nisi semel duntaxat
circuire montem oliveti, et loca ejus3 et Bethleem ac Bethaniam
non nisi semel, et in tenebris vidimus. Idcirco postquam
Ulmam redii, et de sepulchro sanctissimo Domini ac praesepio
ejus et de civitate sancta Jerusalem et de montibus per
circuitum ejus cogitare cepi , species, formae et habitudines
illorum locorum et aliorum sugerunt a me, et apparebat mihi
terra sancta et Jerusalem cum locis suis sub quadam caligine
tenebrosa, ac si in somnis ea vidissem. Bit-videbatur mihi
quod minus scirem de omnibus locis sanctis, quam ante eorum
visitationem3 unde accidit, quod ff interrogantibus me de locis
sanctis nullum verum dare potui responsum, nec certum
conscribere Evagatorium. Vehementer ergo dolui, quod tantas
miserias, angustias et labores (B) habueram, tantas etiam
pecunias expenderem, tantumque temporis perdideram, sine
fructu , sine consolatione, sine cognitione. Saepe dum pro mea
consolatione me converti ad cogitandum de Jerusalem et locis
sanctis , et dubiosa imaginatio mihi occurreret, mihi ipsi cum
indignatione respondi: desIste quaeso de illis locis cogitare,
putas enim te ibi fuisse. Ex his tunc lnardescebat desiderium
redeundi ad experiendum veritatem. Sed mox sequebatur in
me nova tristitia, ex eo quod redeundi modum videre non

